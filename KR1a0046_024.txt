# -*- mode: mandoku-view -*-
#+TITLE: 厚齋易學,厚齋易學 易外傳,厚齋易學:易輯注,厚齋易學:易輯傳
#+DATE: 2015-09-23 09:34:34
#+PROPERTY: JUAN 24
<pb:KR1a0046_WYG_024-1a>¶
欽定四庫全書¶
　厚齋易學卷二十四　　　宋　馮椅　撰¶
易輯傳第二十¶
經下篇(困井/)¶
䷹(坎下/兑上)¶
困¶
　賛曰剛揜也¶
　　王景孟曰陽爻雜于羣隂之中為之揜隔此君子¶
<pb:KR1a0046_WYG_024-1b>¶
　　不偶之象也¶
　　李子思曰以二體觀之坎陽在下兑隂在上此剛¶
　　為柔所揜也以六畫觀之下卦一陽䧟于二隂之¶
　　間上卦二陽處于一隂之下此亦剛為柔所揜也¶
　　剛為柔所揜是君子見困于小人者也(陸希/聲同)¶
　　于氏曰乾上九降居于二降而之險坤六二上為¶
　　上六而揜剛成困之義¶
　　朱子發曰君子窮困窒塞之時¶
<pb:KR1a0046_WYG_024-2a>¶
　　李氏曰時可以為而材不能為者弱也非困也材¶
　　可以為而時不得為者困也非弱也以剛動之材¶
　　而見揜于隂然後為困¶
　　李氏元逹曰若蹇之能止則知足以避若需之不¶
　　䧟則義無所窮困之為卦上下二剛皆揜於柔若¶
　　无所逃於天地之間此所以為困也¶
　　案困者君子之窮三陽上下為三隂包承揜(原/缺)不能¶
　　出下卦陽也而陽寡䧟于二隂之中上卦隂也陽¶
<pb:KR1a0046_WYG_024-2b>¶
　　雖衆而在一隂之下隂為之主此陽剛之困君子¶
　　之窮之象也¶
　　　右以内象明之¶
　象賛曰澤无水困¶
　　程正叔曰水在澤上則澤中有水也乃在澤下則¶
　　枯涸无水之象¶
　　朱子曰水下漏則澤上枯¶
　　劉氏曰旱暵之時也¶
<pb:KR1a0046_WYG_024-3a>¶
　　　右以外象明之旱乾澤竭苖則困矣¶
　説卦曰困德之辨也　又曰困窮而通　又曰困以¶
　寡怨¶
　雜卦曰井通而困相遇也¶
　　李子思曰易者憂世之書也文王羑里之難悼世¶
　　路之險艱以憂患之事寄之于易如屯需訟剥遯¶
　　睽蹇旅皆極天下憂患之象内以自警外以垂世¶
　　其間最切于其身者明夷與困是也孔子賛易三¶
<pb:KR1a0046_WYG_024-3b>¶
　　陳九卦以白文王淵懿之心蓋困窮之際可以觀¶
　　人孔子陳蔡之厄實似文王孔子之於易蓋以其¶
　　行之於身見之日用者而載之于書夫豈空言㦲¶
　　　右明卦義¶
　象賛曰君子以致命遂志¶
　　　右明卦用¶
　序卦曰升而不已必困故受之以困¶
　　林黄中曰自升之困巽反為兑坤變為坎上下相¶
<pb:KR1a0046_WYG_024-4a>¶
　　易而成也升之上六其象為宴升升而不已也其¶
　　困必矣¶
　　李氏曰水澤之氣上升而及物今水在澤下无上¶
　　升之義故有无水困之象世有詠蝸牛者曰升髙¶
　　不知囬竟作黏壁枯其是之謂歟¶
　　　右明卦序¶
亨¶
　賛曰險以説困而不失其所亨其惟君子乎¶
<pb:KR1a0046_WYG_024-4b>¶
　　正義曰君子處困而不失其通之道故曰困亨¶
　　耿睎道曰君子不能無困困而不害為君子者處¶
　　困有道也説以險困而不失其所蓋處困之道¶
　　趙氏曰在險而能説則無入而不自得矣其於處¶
　　困也何有此聖人明卦垂訓之意也¶
　　張敬夫曰困窮而通固未嘗无可亨之理¶
　　朱子曰身雖困而道則亨也¶
　　案困之時九五以剛中之材下九二同德之臣相¶
<pb:KR1a0046_WYG_024-5a>¶
　　與以濟困之厄是以能亨¶
　　　右明卦象¶
貞大人吉无咎¶
　賛曰貞大人吉以剛中也¶
　　范諤昌謂脱无咎二字非也舉經文一隅而義在¶
　　其中傳多如此¶
　　程正叔曰困而能貞大人所以吉也以其有剛中¶
　　之道也¶
<pb:KR1a0046_WYG_024-5b>¶
　　劉氏仲平曰萃之辭曰利見大人亨困之亨施於¶
　　君子而不施於大人此其所以為困也夫剛中非¶
　　終於不可為也難極否終則可為矣¶
　　張敬夫曰唯大人為能處之天下之人困大則失¶
　　節小則憂殞凡以中不剛耳¶
　　毛伯玉曰大人正位乎二五則其卦安得為困此¶
　　所為用易也夫剛之困于柔猶人困于疾耳使易¶
　　専論其困而无以通之是能切&KR0890;審病而不能因¶
<pb:KR1a0046_WYG_024-6a>¶
　　病用藥也如是則安用作易是故設卦之初因象¶
　　以命名以其不交也正之曰否以其遇險也正之¶
　　曰蹇以其剛揜也正之曰困名既困矣則又因象¶
　　而用爻此否所以可休蹇所以貞吉困所以吉无¶
　　咎也¶
　　案剛柔自乾坤往來于二與上而以九居五未始¶
　　變也是之謂貞是之謂大人此其所以吉也困必¶
　　有㓙咎今而吉則无㓙矣何咎之有吉无咎者與¶
<pb:KR1a0046_WYG_024-6b>¶
　　師&KR0143;之辭同¶
有言不信¶
　賛曰尚口乃窮也¶
　　九家曰隂從二升上六成兑為有言¶
　　李子思曰六三坎耳不應故有有言不信之象¶
　　程正叔曰當困而言人所不信¶
　　朱子曰戒以當務晦黙不可尚口益取窮困¶
　　李季辨曰當孫言以避禍¶
<pb:KR1a0046_WYG_024-7a>¶
　　案乾坤之二與上往來成困而九五為困之主未嘗¶
　　變焉乾上九來居下卦之中同德相應此卦之所¶
　　以為亨為貞為大人吉也至坤二徃上成兑之象¶
　　而内坎不應乃有有言不信之辭揚子雲作太𤣥¶
　　以凖易諸儒引之愚未敢盡非也且如此卦文王¶
　　曰亨曰貞大人吉必有處困之道然後足以垂世¶
　　示訓今子雲凖之以窮窮首曰隂氣塞宇陽亡其¶
　　所蓋倣孔子剛揜之意而已失其指矣又曰萬物¶
<pb:KR1a0046_WYG_024-7b>¶
　　窮遽則是物終於困而已矣不亦戾乎¶
　　　右明卦占¶
初六臀困于株木入于幽谷三嵗不覿¶
　賛曰入于幽谷幽不明也¶
　　程可久曰臀體之在下者也謂本爻也¶
　　陸希聲曰坎於木為堅多心株木之象¶
　　石守道曰坎北方之卦幽隂之象¶
　　劉長民曰坎流下谷也¶
<pb:KR1a0046_WYG_024-8a>¶
　　案井之九二為井谷亦下穴之象¶
　　朱子發曰初覿四歴三爻三嵗也私見曰覿¶
　　蘭惠卿曰臀所以坐謂本爻也株木斥九二也有¶
　　應在四而礙九二不得徃從故曰臀困于株木在¶
　　困之時處險之下是入于幽谷也坎之上六无應¶
　　故曰三嵗不得今困則有應故言三嵗不覿¶
　　馮當可曰以至柔居一卦之下處坎䧟之深上有¶
　　九四之援而為九二所隔跬歩莫前坐以待之其¶
<pb:KR1a0046_WYG_024-8b>¶
　　困尤甚株木者九二也為九二所鎮壓而坐困也¶
　　鄭少梅曰困因坎兑相重而成也兑正秋而坎正¶
　　冬兑之一隂象乎始得秋而蔓草未殺故為葛藟¶
　　之困六三秋冬之交蔓草之葉皆已脱而刺存焉¶
　　故為蒺藜之困若初六在坎之下大冬之時也蔓¶
　　草為霜雪所殺而靡有孑遺所存者株木而已三¶
　　隂爻故繫以草木之象¶
　　案困之時以柔居下在坎之底困之甚者也所望¶
<pb:KR1a0046_WYG_024-9a>¶
　　者九四出乎坎險有陽剛之材與已為應足以援¶
　　我之困者而九二乗之居中得位厄我而不覿覿¶
　　不敢正視之意雖自初至四所歴三爻有三嵗之¶
　　象而終莫之遂也故凡株木幽谷皆九二之象不¶
　　言㓙非所行之失也蓋所遇然也¶
　　　右明象占¶
　　程可久日困之時承應皆不可恃也¶
　　鄭舜舉曰剛揜於柔為困柔亦困乎曰成卦之義¶
<pb:KR1a0046_WYG_024-9b>¶
　　以柔揜剛爻則皆以困而取義故剛困終必亨柔¶
　　困困之甚¶
　　李子思曰猶坎之卦初爻入于坎䧟而不能自出¶
　　者也困之六爻以柔揜剛其所以為險者在柔故¶
　　凡隂爻之遇困皆其幽暗不明而自有以取之也¶
　　困有亨之理者為君子設也¶
　　　右明爻義¶
九二困于酒食朱紱方來利用亨祀征㓙无咎¶
<pb:KR1a0046_WYG_024-10a>¶
　賛曰困于酒食中有慶也¶
　　程可久曰酒食者人君之所以養賢朱紱者人君¶
　　之所以飾下九五不應故困于酒食聲氣相同故¶
　　朱紱方來¶
　　耿睎道曰九五中正在上有需于酒食之材方困¶
　　而施不及下而九二不得所欲故曰困于酒食然¶
　　九五乃徐有説理不終困方将來而應下故曰朱¶
　　紱方來亨祀者人臣之所以事宗廟者也祭祀者¶
<pb:KR1a0046_WYG_024-10b>¶
　　天子之所以禮百神者也臣得君然後能保宗廟¶
　　而事之故九二朱紱方來則利用亨祀君得臣然¶
　　後能主百神而禮之故九五困于赤紱乃徐有説¶
　　則利用祭祀¶
　　鄭少梅曰坎為赤乾為大赤二五之爻乾坎之爻¶
　　也故坎象赤紱而九五象朱紱¶
　　案此爻本乾上九與九五同體故二五有交相徃來¶
　　之義爻當澤无水之時故困于酒食之匱以望九¶
<pb:KR1a0046_WYG_024-11a>¶
　　五之饋也¶
　　張舜元曰有祭服然後可以亨祭祀此卦之體有¶
　　諸侯公卿在廟承祭祀之象¶
　　林黄中曰酒食者祭祀之所須也朱紱者祭祀之¶
　　服也雖无酒食之豐也而不失朱紱之服以之享¶
　　祀何所不可此君子所以亨也¶
　　李去非曰需九五之需于酒食以酒食待人者也¶
　　本爻之困于酒食以酒食而見困者也口腹之所¶
<pb:KR1a0046_WYG_024-11b>¶
　　欲而困于不足以給則猶孔子之絶糧于陳矣所¶
　　恃以處困者朱紱方來也朱紱方來則二可以徃¶
　　接紱所以飾下也利用享祀則飲福受胙矣其久¶
　　困于酒食乎然不待之來而徃焉則非能安于困¶
　　以待者㓙宜矣¶
　　胡翼之曰征則㓙由已招復何咎於人¶
　　　右明象占¶
　　劉氏曰所欲者不遂所惡者必遇唯困之時然也¶
<pb:KR1a0046_WYG_024-12a>¶
　　如株木如石如金車如葛藟此言遇所惡也如酒¶
　　食如赤紱此言不遂所欲也水潤澤萬物猶酒食¶
　　之養人故需之五困之二皆有酒食之辭五之應¶
　　二必待能來二之應五必待能徃故皆以紱為象¶
　　劉氏仲平曰本爻之至于亨祀九五之至于祭祀¶
　　則天下无困矣困也者不可以有為也雖貞大人¶
　　吉无咎矣征則必㓙又誰咎㦲曰征㓙无咎者戒¶
　　之之辭¶
<pb:KR1a0046_WYG_024-12b>¶
　　馮當可曰當困時君臣未即相親唯専誠一意以¶
　　相感如以事神明之心感接于五然後於患難之¶
　　中必有來援之理曰利亨祀者以凡交神明之心¶
　　當如困九二處險求濟之誠乃能感會幽明也¶
　　程正叔曰卦二五以隂陽相應而吉唯小畜與困¶
　　乃厄於隂故同道相求小畜陽為隂所畜困陽為¶
　　隂所揜也¶
　　案成卦之義以剛為柔所揜而剛困也然非剛不¶
<pb:KR1a0046_WYG_024-13a>¶
　　能以出困而二五之君臣以剛而中此困之所以¶
　　亨而貞大人之所以吉也要必君臣處困窮之時¶
　　同心德以相援然後能出故二五雖隂陽之正應¶
　　而在困悴之中各有出困之材不容于不相援二¶
　　䧟於二隂坎險之中而在下不如九五居尊位大¶
　　中而下有九四之助為有能致之資可致之𫝑此¶
　　二所以必待九五之下求然後應之也若不待九¶
　　五之求而先徃以求濟前為六三之所揜九四之¶
<pb:KR1a0046_WYG_024-13b>¶
　　所阻其㓙必矣説者多謂二隂之間其征則㓙然¶
　　於我為无咎審如此説則當云无咎征㓙不應于¶
　　征㓙之後遽繫之以无咎也當與不節之嗟又誰¶
　　咎也同義¶
　　　右明爻義¶
六三困于石據于蒺藜入于其宫不見其妻㓙¶
　賛曰據于蒺藜乘剛也入于其宫不見其妻不祥也¶
　　蘭惠卿曰隂柔則非出困之材无應則无救援之¶
<pb:KR1a0046_WYG_024-14a>¶
　　者上承九四故曰困于石下乘九二故曰據于蒺¶
　　藜又無配耦故曰入于其宫不見其妻¶
　　朱子曰石指四蒺藜指二宫謂三而妻則上六也¶
　　蘇子瞻曰六三隂也而居陽自以為陽而求配上¶
　　六不祥也困之三隂其始相諦交而揜剛其終初¶
　　六之臀困六三之妻亡小人易合而難久¶
　　李子思曰以其揜於剛而反為剛之所傷也¶
　　　右明象占¶
<pb:KR1a0046_WYG_024-14b>¶
　　案下卦之終困思出險前遇九四陽剛困于石者¶
　　也前困于石則復據于下下遇九二之剛據于蒺¶
　　藜者也九二在初之上初雖困于二而入于坎下¶
　　之谷以自安不能傷初故象為株木今在三之下¶
　　三前困于石而退據之九二必為害於三而欲其¶
　　去故象為蒺藜進退不安復歸本位則上隂无配¶
　　故象為入于其宫不見其妻疊斯三者㓙可知矣¶
　　　右明爻義¶
<pb:KR1a0046_WYG_024-15a>¶
九四來徐徐困于金車吝有終¶
　賛曰來徐徐志在下也雖不當位有與也¶
　　劉氏曰志欲應初而疑二為難其來不決故為來¶
　　徐徐二以剛在下象為方輪故謂之金車不當位¶
　　吝也終𫉬所與有終也¶
　　鄭舜舉曰凡易言徃徃外也言來來内也¶
　　正義曰有應於初而閡於九二故曰困于金車¶
　　李氏曰以剛居隂位雖不當而材足以有行終應¶
<pb:KR1a0046_WYG_024-15b>¶
　　於初而已故有終¶
　　鄭舜舉曰有初以相與終必合也合則從正必能¶
　　拯困¶
　　　右明象占¶
　　李仲永曰困之六爻二與五三與上皆无應而初¶
　　獨應四四欲從初而阻於二故其來有所疑而徐¶
　　徐也¶
　　程正叔曰唯力不足故困亨困之道必由援助困¶
<pb:KR1a0046_WYG_024-16a>¶
　　之時上下相求理當然也四以不中正處困其材¶
　　不足以濟人之困初六比二二有剛中之材固足¶
　　以拯困則宜為初所從矣四欲從初而阻於二故¶
　　其來遲疑是困于金車也¶
　　　右明爻義¶
九五劓刖困于赤紱乃徐有説利用祭祀¶
　賛曰劓刖志未得也乃徐有説以中直也利用祭祀¶
　受福也¶
<pb:KR1a0046_WYG_024-16b>¶
　　陸希聲曰五以剛中處位能去非𩔗小人救天下¶
　　之困者也上六鼻之象六三足之象此皆隂爻揜¶
　　剛之物故刑而去之¶
　　馮當可曰為觧困之主視君子為小人所困豈化¶
　　誨懐服之所可觧必用刑焉如去稂莠則嘉榖蕃¶
　　上劓上六下刖六三三隂既服其辜君子之𩔖乃¶
　　不困矣¶
　　李季辨曰威福之權在已不過去上下之小人則¶
<pb:KR1a0046_WYG_024-17a>¶
　　君子亨矣用劓刑以去在上之小人謂上六也用¶
　　刖刑以去在下之小人謂三與初也¶
　　案兑西方金有劓刖刑人之象或曰劓以刑其上¶
　　則柔不能以揜剛刖以刑其下則四不能以隔二¶
　　於義亦通¶
　　　右明象¶
　　程正叔曰赤紱諸侯之服取行來之義故以紱言¶
　　人君之困由上下无與也五雖在困而有剛中之¶
<pb:KR1a0046_WYG_024-17b>¶
　　德下有九二剛中之賢道同德合而云上下无與¶
　　何也曰隂陽相應者自然相應也如夫婦骨肉分¶
　　定也二五皆陽爻同德而相求如君臣朋友義合¶
　　也方其始困安有上下之與有上下之與則無困¶
　　矣故徐合而後有説也¶
　　郭立之曰上下皆揜於隂在常人處之受其困而¶
　　已在有為之君必思所以去之故劓刖以困于赤¶
　　紱故也¶
<pb:KR1a0046_WYG_024-18a>¶
　　閭丘逄辰曰困于赤紱乃諸侯不朝之象¶
　　李仲永曰朱紱則外晦而内明陽含于中之色赤¶
　　在外明著見陽熾於外之色陽含於中无為以臨¶
　　人之道也陽熾於外有為以事人之義也采菽諸¶
　　侯來朝曰赤芾在股車攻諸侯會東都曰赤芾金¶
　　舄有事人之義也斯干宣王考室采芑方叔南征¶
　　皆曰朱芾斯皇有臨人之道也赤紱朱紱皆祭服¶
　　也赤紱雖不専為祭服然五下二下文皆有利用¶
<pb:KR1a0046_WYG_024-18b>¶
　　祭享之辭則知二之朱紱方來為天子方岳柴望¶
　　之事五之赤紱為諸侯助祭之行其象如此故其¶
　　占如此朱紱方來則以天子至于方岳也若徃朝¶
　　廷則失之矣故曰征凶困于赤紱則以諸侯不朝¶
　　王也唯九五刑去揜剛隔二之人乃始來助祭故¶
　　曰乃徐有説説主兑言與有喜有慶同義¶
　　李季辨曰上下小人既去則向者所困之赤紱乃¶
　　徐徐而來以同德而相説也¶
<pb:KR1a0046_WYG_024-19a>¶
　　程可久曰利用祭祀與九二享祀之理同上下分¶
　　殊故所用之祀異¶
　　案易言利用禴利用享祀利用祭祀二簋可用享¶
　　皆艱難相求之時如祭之有所求也禮簡而誠至¶
　　也九四之來徐徐以困於二之金車九五之徐有¶
　　説以困於未刖之四不然當困之時上下交相求¶
　　助以出困四之於初五之於二豈容舒徐也哉¶
　　　右明占¶
<pb:KR1a0046_WYG_024-19b>¶
上六困于葛藟于臲卼曰動悔有悔征吉¶
　賛曰困于葛藟未當也動悔有悔吉行也¶
　　馮當可曰葛之傅木最出木杪木杪上六之象也¶
　　程正叔曰葛藟纒束之物臲卼危動之状¶
　　鄭舜舉曰其應在三三以柔傅已而牽之困于葛¶
　　藟之象也所比者五五以剛比已而難安臲卼之¶
　　象也¶
　　　右明象¶
<pb:KR1a0046_WYG_024-20a>¶
　　朱子發曰曰發聲兑口之象¶
　　毛伯玉曰曰云者自謀之辭¶
　　李仲永曰自曰以上困之極也自曰以下處困之¶
　　極而思有以通之也動固悔矣與其靜而无悔為¶
　　困之窮孰若動而有悔為窮而通徃則吉也¶
　　蘇子瞻曰曰不可動動且有悔而不知其不動乃¶
　　所以有悔也上无揜我者則吉莫如征也¶
　　耿睎道曰處困之終有自通之路知柔不可牽舍¶
<pb:KR1a0046_WYG_024-20b>¶
　　之可也剛不可乘去之可也¶
　　毛伯玉曰危甚則求脱人之常情也困極則必通¶
　　物之常理也上六處困之極外牽于葛藟内困于¶
　　臲卼可以求説矣若曰動則有悔是无時而可出¶
　　也¶
　　案困之時柔既揜剛剛亦傷柔故多以同德相求¶
　　以圖出困若二之於五是也三在坎險之上其位¶
　　應上上當困窮而通之時可以圖出困者遂纒束¶
<pb:KR1a0046_WYG_024-21a>¶
　　牽聨而不可觧上欲求脱而莫之能也蓋亦柔而¶
　　无斷故也是困于葛藟之象也况又乗九五大君¶
　　之剛之上危而不安故心語口而懼動則有悔也¶
　　夫動固有悔矣然舍三五而去則困可以出豈非¶
　　計之得哉吉者得之象也凡上之所以依違不決¶
　　者亦以隂柔故也爻不論揜剛之義¶
　　　右明占¶
　　李氏曰上之揜五如三之揜二然上之悔不若三¶
<pb:KR1a0046_WYG_024-21b>¶
　　之凶者坎險而兑説也故葛藟不若石之堅臲卼¶
　　不若蒺藜之傷也¶
　　趙氏曰五爻皆不言吉而獨於上六言吉者要當¶
　　俟時而不可欲速也九二曰征凶九四曰來徐徐¶
　　九五曰乃徐有説至上六始有征吉之辭¶
　　案人之處世險阻艱難備嘗其操心危慮患專故¶
　　逹此困之所以必窮而後通也易窮則變變則通¶
　　使困終无吉之理則天道有夜而無晝有寒而无¶
<pb:KR1a0046_WYG_024-22a>¶
　　暑非易之道也¶
　　　右明爻義¶
　　趙氏曰成卦雖以柔揜剛為義而六爻唯陽剛而¶
　　後為善蓋非陽剛則不足以出乎困也¶
　　李季辨曰卦義君子為小人所困然初六困于株¶
　　木六三困于石上六困于葛藟三隂爻皆凶九二¶
　　朱紱方來九四有終九五乃徐有説三陽爻反吉¶
　　以見小人之困君子君子終不可困而小人實自¶
<pb:KR1a0046_WYG_024-22b>¶
　　困也¶
　　案觀内外卦淺深之辨初六困于株木而九四則¶
　　困于金車九二困于酒食而九五則困于赤紱六¶
　　三困于石而上六則困於葛藟外卦之困終輕於¶
　　内卦何也内卦一陽揜於二隂䧟於坎險而不得¶
　　出故其困愈甚外卦則出乎險外而兑體説順雖¶
　　揜於一隂其困易説故也¶
　　　右明六爻¶
<pb:KR1a0046_WYG_024-23a>¶
䷯(巽下/坎上)¶
井¶
　賛曰巽乎水而上水井¶
　説卦曰井德之地也　又曰井居其所而遷　又曰¶
　井以辯義¶
　雜卦曰井通而困相遇也¶
　　李子思曰坎之三爻二隂在外而為險䧟井象也¶
　　一陽居内而䧟于二隂之中泉象也以巽遇坎巽¶
<pb:KR1a0046_WYG_024-23b>¶
　　入乎坎水之中而上之汲井之象也¶
　　程可久曰巽入乎水而以上出為用是之謂井(朱/子)¶
　　(同/)¶
　　　此以巽乎水而上水為義¶
　　都聖與曰木上有水自下而升以象養物之用而¶
　　卦為井焉¶
　　李季辨曰井轆轤之幹也汲者必登於幹之上上¶
　　水下木井之象也或曰木汲瓶也韓信以木罌缶¶
<pb:KR1a0046_WYG_024-24a>¶
　　渡師其古之汲瓶歟¶
　　　此以巽乎木為義(林黄中曰巽自是木/矣豈得云巽乎木乎)¶
　　趙氏曰坎與乾坤震艮巽兑離重而成七卦反對¶
　　而成十四卦坎又自重而為一卦坎上之卦凡八¶
　　唯比取五隂之附一陽既濟取水火之相交為義¶
　　其餘震遇之則為屯乾遇之則為需艮遇之則為¶
　　蹇兑遇之則為節坎遇之則為習坎皆取遇險之¶
　　義至以巽遇之乃獨以為井何哉井亦坎險之義¶
<pb:KR1a0046_WYG_024-24b>¶
　　也以巽入而在坎險之下其隂柔不足以濟險也¶
　　故聖人不言險而特取巽木坎水之象以明巽之¶
　　亦可以出險而濟物也¶
　　案坎在下為雨水下流之象而在上則為險然八¶
　　卦者父母六子也各有一德則各有一用巽也者¶
　　委曲而有所入也出險之才固貴乎剛而以剛遇¶
　　險不知巽其理而行之不缺則折故巽乎坎䧟之¶
　　中有出險之理未可例以柔順无能而視之也¶
<pb:KR1a0046_WYG_024-25a>¶
　　耿睎道曰易以井喻性凡卦之所示爻之所效皆¶
　　性喻也蜀有君子曰易有性命二卦(聞之何/希深)¶
　　鄭舜舉曰易之卦皆兩兩相對以變故兩卦之義¶
　　或相反或相湏或相𩔖獨困之于井未見有相闗¶
　　之義所謂性命二卦其在是乎夫剛為柔所揜有¶
　　言而不信人之困也豈其所自為哉皆命也大象¶
　　曰君子以致命遂志在命者雖不可求而君子則¶
　　不謂命而求之于性改邑不改井无喪无得蓋言¶
<pb:KR1a0046_WYG_024-25b>¶
　　性也考之于象澤无水為困此命也澤雖无水而¶
　　井則有水焉此性也君子知澤或涸而井則不涸¶
　　是以致命而盡性二卦相為表裏學者未之識也¶
　　李子思曰坎者天一之水也見于諸卦者皆諸水下¶
　　流之失故多以險喻其得水之真性則井是也坎¶
　　之為卦其位在北其時在冬以畫觀之一陽爻實¶
　　其中而二隂爻圍其外譬之陽氣初囬于凝隂之¶
　　中冬水因之而變温嘗試以此而觀天下之水其¶
<pb:KR1a0046_WYG_024-26a>¶
　　在冬而温者獨井泉而已蓋井泉得之地脉不失¶
　　其本真及注之池沼滙之波澤已為風雨霜露之¶
　　所剥而失其本性无復有向來一陽之温故凡天¶
　　下之水皆其下流之失性而不反者也¶
　　案天下之理有順之則敗逆之則成者如登山𫝑¶
　　雖逆而漸髙下坡則勢雖順而趨愈卑水性以下¶
　　為順而陷于坎險无復回流若井之泉以木巽水¶
　　而上之又有汔至未繘羸瓶之患然而用之滌濯¶
<pb:KR1a0046_WYG_024-26b>¶
　　用之烹庖可以祀神可以養人此其勢逆而其用¶
　　貴也抑又觀之凡川流趨下之水皆雨之所降會¶
　　而成流者也若穴地得泉此乃天地五行之英水¶
　　之元也反之吾身為涕為唾為便皆醎而下者也¶
　　唯舌本之竅其津甘美古人以譬之井泉有以也¶
　　蓋天一生水地以六成之以鍳取明水於月此天¶
　　一之水也掘地為井而得泉此地六之水也此天¶
　　地五行之真也若夫坎之氣上騰而為雲降而為¶
<pb:KR1a0046_WYG_024-27a>¶
　　雨雨集而成川則離其真久矣是以君子不貴也¶
　　昔之論烹茶者以乳泉為上庶㡬近之¶
　　　右明卦義¶
　象賛曰木上有水井君子以勞民勸相¶
　　　右明卦用¶
　序卦曰困乎上者必反下故受之以井¶
　　石守道曰凡人遇困厄必退而修德故曰井德之¶
　　地¶
<pb:KR1a0046_WYG_024-27b>¶
　　程正叔曰困則必反于下物之在下者莫如井困¶
　　乎上連升取義升而不已必困謂升乎上而困乎¶
　　上也¶
　　　右明卦序¶
改邑不改井无喪无得往來井井¶
　賛曰井養而不窮也改邑不改井乃以剛中也¶
　　林黄中曰井者困之反也困反為井而二五不變¶
　　是改邑不改井之象也井也者君子之德也邑也¶
<pb:KR1a0046_WYG_024-28a>¶
　　者衆人之居也邑可改而井不可改者以其剛中也¶
　　剛中者泉在其中也¶
　　李子思曰自古國邑之建必先眎其泉之所在是¶
　　以公劉創京于豳之初其詩曰相其隂陽觀其流¶
　　泉先卜其井泉之便而後居之也¶
　　劉仲平曰古之制為井者八家同之邑之所聚者¶
　　凡資乎井也邑之所資于井者自外來而求焉井¶
　　不以是為得也邑之改而不資焉則外求之者不¶
<pb:KR1a0046_WYG_024-28b>¶
　　至井不以是為喪也¶
　　朱子發曰古者八家為井四井為邑邑改而井不¶
　　改井德之不遷也　又曰初徃之五汲之象若有¶
　　喪而實无所喪以其不失位也五來之初不汲之¶
　　象若有得而實无所得以其失位也¶
　　李去非曰徃者舍井而得井來者得井而舍井各¶
　　井其井　又曰井居其所而遷所遷者非井也邑¶
　　遷焉隨所邑而井居其所邑之所在則斯有井矣¶
<pb:KR1a0046_WYG_024-29a>¶
　　案彖之象以困反為井取義坎之一陽在二隂之¶
　　間是謂井泉之象也一陽者北方坎之真水二隂¶
　　䧟之泉居坎䧟之中非井而何特以坎重坎則為¶
　　純坎故聖人以巽在坎下取巽入乎水而上之有¶
　　汲泉之象也且困坎在下今徃居上夫坎居上則¶
　　困之兑來反于下而成巽矣易之言邑象其位也¶
　　坎向位乎下而今徃位乎上是邑改也然在下此¶
　　坎也在上亦此坎也是邑雖改而井未嘗改也夫¶
<pb:KR1a0046_WYG_024-29b>¶
　　坎向也自上來下非有得也來此井也今也自下¶
　　徃上非有喪也徃亦此井也凡此縁改邑不改井¶
　　而生義或者以初五兩爻徃來如朱子發之説亦¶
　　有此象¶
　　　右併明卦象占¶
汔至亦未繘井羸其瓶凶¶
　賛曰汔至亦未繘井未有功也羸其瓶是以凶也¶
　　正義曰雖汲水㡬至井上然綆猶未出井纍罣其¶
<pb:KR1a0046_WYG_024-30a>¶
　　瓶而覆之也¶
　　程正叔曰㡬至而未及用與未下繘於井同所以¶
　　五榖不熟不如稊稗有濟物之用而未及物猶无¶
　　有也¶
　　郭子和曰孟子謂掘井九仭而不及泉猶為棄井¶
　　九家曰巽繩在坎水中繘也¶
　　楊廷秀曰巽下二爻□在坎之下若瓶之覆而入¶
　　井之象中二爻□若井中之瓶覆者復仰之象而¶
<pb:KR1a0046_WYG_024-30b>¶
　　一九五隔其上猶有上六焉若系羸其瓶而不能¶
　　上乎水之象¶
　　劉氏曰三陽爻為水二陽既入于下一陽又不盈¶
　　于中故有汔至羸瓶之象焉¶
　　　亦通¶
　　李子思曰井以養人為事不能推以及人猶无井¶
　　也君子德充實于中而澤不及物是獨善而已¶
　　又曰人之于井取之不同而所得亦異然井常自¶
<pb:KR1a0046_WYG_024-31a>¶
　　若也是以賛論井之用養而不窮而以汔至亦未¶
　　繘井為人功之未至而羸瓶之凶亦不過歸咎于¶
　　汲者之未得其道耳¶
　　案幾出井矣而未出猶未繘也於此之時正當用¶
　　力以濟至此而羸其瓶則凶矣此聖人示人以謹¶
　　終之戒諺所謂行百里者半九十也¶
　　　右明卦占¶
初六井泥不食舊井无禽¶
<pb:KR1a0046_WYG_024-31b>¶
　賛曰井泥不食下也舊井无禽時舎也¶
　　程正叔曰以隂而在井之底泥之象也上无應援¶
　　无上水之象人所不食也¶
　　鄭舜舉曰輕清陽也重濁隂也輕清為泉重濁為¶
　　泥¶
　　朱子發曰坤五之初初在井底坤土汨之泥也乾¶
　　初之五徃而為坎泉去泥存舊井也¶
　　李仲永曰舊井廢井也无禽无所𫉬也¶
<pb:KR1a0046_WYG_024-32a>¶
　　案以初六本爻言之則陰之重濁在井之底上无¶
　　其應无汲之者是井泥不食之象也以乾之初九¶
　　徃五言之九五為坎是井泉之象也其初位則九¶
　　五之舊是所居舊井之象也上无其應是无禽之¶
　　象也¶
　　程可久曰與田无禽之意通象贊勞民勸相亦指¶
　　井田為言¶
　　案井田正法井象而畫疆埸易之取象不一而足¶
<pb:KR1a0046_WYG_024-32b>¶
　　皆縁改邑為義井雖不改而汲之者少則泥而不¶
　　可食不汲則廢猶井田之廢而禽獸不至故田獵¶
　　无𫉬也¶
　　　右明象占¶
九二井谷射鮒雍敝漏¶
　贊曰井谷射鮒无與也¶
　　蘇子瞻曰上出者井之道下趨者谷之道失井之¶
　　道而為谷故曰井谷¶
<pb:KR1a0046_WYG_024-33a>¶
　　耿睎道曰井谷旁出而下流者也下比初六故為¶
　　井谷(李氏程可/久並同)¶
　　王輔嗣曰井之道以下給上者也而无應于上反¶
　　下與初比故曰井谷射鮒鮒謂初也水不上出而¶
　　反下注也¶
　　王景孟曰巽之隂虚在下而復缺无有隄防之者¶
　　故注于下使有陽剛之助而能隄防之不為井之¶
　　谷矣¶
<pb:KR1a0046_WYG_024-33b>¶
　　程可久曰鮒處汚濕之物射鮒則即初矣甕者水¶
　　已上而受之者也敝漏則復趨下矣以无上應故¶
　　也¶
　　案此爻上无應下比初六失井汲之義故在井則¶
　　為旁穴之射鮒已汲則為注甕之敝漏皆象泉之¶
　　下注也二以九居中有泉之象若上有六五則上¶
　　出有六三則内蓄皆无此象矣¶
　　　右明象占¶
<pb:KR1a0046_WYG_024-34a>¶
　　朱子曰九二剛中有泉之象然下比初六功不上¶
　　行故其象如此¶
　　㳺定夫曰井道以髙潔為體以上出為功故初為¶
　　井泥二為井谷蓋其自處汚下而功用熄矣¶
　　卜子夏曰陽爻居中有中人之性不能應上從師¶
　　友之訓而反習于下自敗其材噐之象¶
　　程正叔曰不言悔咎何也曰失則有悔過則為咎¶
　　无應援而不能成用非悔咎也居二比初豈非過¶
<pb:KR1a0046_WYG_024-34b>¶
　　乎曰處中非過也若上有與則當汲引而上成井¶
　　之功矣¶
　　　右明爻義¶
九三井渫不食為我心惻可用汲王明並受其福¶
　賛曰井渫不食行惻也求王明受福也¶
　　李季辨曰渫初之泥也所謂浚井也井泥雖浚人¶
　　猶有未食故至者心惻然以井澤未能及物也¶
　　蘭恵卿曰在下卦之上未得上出故為不食¶
<pb:KR1a0046_WYG_024-35a>¶
　　李去非曰居内卦之極猶井之半也可食而不食¶
　　者時未之知也¶
　　李元卓曰有已渫之德而不食者未離乎下也夫¶
　　泥而不食自取之也渫而不食寜不惻然哉時焉¶
　　而已¶
　　鄭舜舉曰渫而乃不食以所舉不中非井邑之會¶
　　豈終不食㦲¶
　　　亦通¶
<pb:KR1a0046_WYG_024-35b>¶
　　楊廷秀曰可食者井也不食者人也井不自惻而¶
　　人之行而過者惻之¶
　　蘇子瞻曰井未有以不食為惻者為我惻者行道¶
　　之人耳¶
　　程可久日當位上應有可用汲之象¶
　　李子思曰以陽居陽非隂濁之水也可食矣而不¶
　　見食則以在上為應者乃隂柔之𩔗而非明王之¶
　　象所以不能汲用以濟時也¶
<pb:KR1a0046_WYG_024-36a>¶
　　郭立之曰能自治以待用者九三是也渫之而不¶
　　見食猶之修德之士不見用者王不知之也王不¶
　　知之不明也¶
　　李去非曰井之半不若水之滿而易見德之隠不¶
　　若徳之顯而易知非王之明何以知之¶
　　李仲永曰王明必用以養人則受養人之福矣¶
　　案井渫者去下之泥井道将革者也不食者猶在¶
　　井之中泉未上出也過之者以其已渫而不食故¶
<pb:KR1a0046_WYG_024-36b>¶
　　其心為之惻焉傷之何者可以用汲也上六正應¶
　　則汲之者也然隂闇不明則不知其為可食而不¶
　　之汲矣必王之明者然後汲之以養人則人也井¶
　　也並受王之福也九五井之主陽明在上所謂王¶
　　明也賛曰求王明則向之心惻者為之求之也以¶
　　言士之修德在下可以汲引而不見録故過者傷¶
　　之必求明王而舉之則已與民皆受其福矣¶
　　　右明象占¶
<pb:KR1a0046_WYG_024-37a>¶
六四井甃无咎¶
　賛曰修井也¶
　　李氏曰重隂而貞固有井甃之象¶
　　楊廷秀曰&KR0306;有兩甓連接之象故曰甃¶
　　蘭惠卿曰乾施一陽於二隂之中而坎為水隂中¶
　　之陽也故陽爻為水為泉地接隂氣而生土石陽¶
　　中之隂也故隂爻為泥為甃初居下故謂之泥四¶
　　近上故為之甃¶
<pb:KR1a0046_WYG_024-37b>¶
　　朱子曰以六居四雖得其正然隂柔不泉則但能修¶
　　治而无及物之功故其象為井甃而占則為无咎¶
　　王景孟曰隂虚亦敝漏也然下有九三隄防之助¶
　　焉則與九二之得初六異矣所以有井甃之象能¶
　　補其過而无咎也¶
　　李元卓曰止於无咎者未有上出之功也¶
　　　右明象占¶
　　耿睎道日渫井内則井潔甃井外則井完兩者不¶
<pb:KR1a0046_WYG_024-38a>¶
　　可偏廢也¶
　　陸希聲曰井壊則水渾故甃而修之法亂則民擾¶
　　故治而正之¶
　　　右明爻義¶
九五井洌寒泉食¶
　賛曰寒泉之食中正也¶
　　程可久曰水之始逹曰泉其正性曰寒¶
　　李氏曰井洌則泉寒¶
<pb:KR1a0046_WYG_024-38b>¶
　　李去非曰坎水北方之凝隂故以寒泉為言¶
　　郭立之曰洌言井之潔主人事而言也寒言泉之¶
　　性主天理而言也¶
　　　右明象占¶
　　鄭少梅曰井以陽為泉者水因天之一陽而生也¶
　　巽之二陽亦在地位而趨下是谷而非井矣一雖¶
　　在人位而居甃之下汲之不及不若坎之一陽浮¶
　　溢于甃上也井欲溢而鼎戒盈德與噐之辨也¶
<pb:KR1a0046_WYG_024-39a>¶
　　毛伯玉曰三與五皆泉之潔者也三居甃下未汲¶
　　者也故不食五出乎甃矣汲之泉也故曰食¶
　　李季辨曰井至此初泥已浚二漏已修井道已全¶
　　為時所食所謂井養而不窮正在此爻¶
　　程可久曰井以上出為成功未至於上未及用也¶
　　故至上而後言元吉¶
　　　右明爻義¶
上六井収勿冪有孚元吉¶
<pb:KR1a0046_WYG_024-39b>¶
　賛曰元吉在上大成也¶
　　林黄中曰坎為輪故有収象亦為有孚逺應九三¶
　　近乘九五泉源之富足以養而不窮故也¶
　　楊廷秀曰爻畫&KR0306;開而勿冪之象¶
　　耿睎道曰隂性吝嗇故有勿冪之戒¶
　　王輔嗣曰不擅其有不私其利故有孚元吉¶
　　　右明象占¶
　　李子思曰易中諸爻至于上則多有窮亢之患而¶
<pb:KR1a0046_WYG_024-40a>¶
　　井之上六乃曰元吉何也井之道貴乎上行故巽¶
　　乎水而上水者乃井之象居井之上已収成功井¶
　　道之大成者也井已収成而勿幂則是取之不禁¶
　　用之不竭此古之君子所以為兼濟天下之事也¶
　　劉氏曰陽爻為泉隂則无之上唯言井之大成此¶
　　則汲水在上之時也¶
　　案収有二義以為轆轤者収繘者也以為大成者収¶
　　成者也轆轤之義為長収而勿幕則人信其不私¶
<pb:KR1a0046_WYG_024-40b>¶
　　有其井與衆共之所以大吉¶
　　　右明爻義¶
　　劉長民曰初井泥則始掘井也二井谷則泉之始¶
　　出能射其鮒三則淘井之汚四則甃之五則泉洌¶
　　而食上則取水濟人不可幂覆也¶
　　李季辨曰初井泥二井谷皆廢井也三井渫則渫¶
　　初之泥四井甃則甃二之谷既渫且甃則井道全¶
　　矣故五井洌而泉寒上井収而勿幂功始及物而¶
<pb:KR1a0046_WYG_024-41a>¶
　　井道大成¶
　　案初與二在井底故初泥而二谷三與四居人位¶
　　必盡人事故三渫而四甃五與上則得之天矣蓋¶
　　以三材之位取義也三陽位皆取象於食以其為¶
　　水泉也其不食者在下也唯九五坎中之泉浮而¶
　　上出故為可食二隂位則為井谷者下注也甃者¶
　　自下而上也収者成也初為舊井故四甃之二為¶
　　射鮒故五洌寒泉三為渫而不食故上為収而勿¶
<pb:KR1a0046_WYG_024-41b>¶
　　幂貞悔之對也¶
　　　右明六爻¶
　¶
　¶
　¶
　¶
　¶
　厚齋易學卷二十四¶

